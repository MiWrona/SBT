---
title: Nowa strona Stowarzyszenia
slug: nowa-strona
author: Administrator
featuredImage: ../../assets/images/blog/telekomunikacja1.jpg
---

## Witamy na nowej stronie Stowarzyszenia Budowniczych Telekomunikacji 
Stowarzyszenie Budowniczych Telekomunikacji (SBT) jest organizacją ogólnopolską, działającą od 1996r., skupiającą firmy i ekspertów-praktyków szeroko pojętej branży telekomunikacyjnej.
     Przez ponad 20 lat prowadzonej działalności, SBT wypracowało sobie  znaczącą  pozycję w środowisku telekomunikacyjnym, szczególnie w zakresie organizacji i zarządzania procesami budowlanymi infrastruktury telekomunikacyjnej.
     SBT jest merytorycznym partnerem dla Ministerstwa Cyfryzacji, Urzędu Komunikacji Elektronicznej, komisji sejmowych RP, jednostek nauki i szkolnictwa wyższego, administracji, organizacji pozarządowych (branżowych stowarzyszeń i izb gospodarczych), operatorów telekomunikacyjnych oraz firm usługowo – produkcyjno – wykonawczych branży telekomunikacyjnej.
     W ramach prowadzonej przez nas działalności gospodarczej zapewniamy doradztwo, projekty i usługi doradcze w szeroko pojmowanej dziedzinie telekomunikacyjnej m.in.:
-  organizowanie i zarządzanie procesem inwestycyjnym, w tym wykonywanie samodzielnych funkcji na budowie: projektanta, kierownika budowy/robót, wielobranżowego inspektora nadzoru inwestorskiego, rzeczoznawcy,
-  opracowywanie dokumentacji technicznej obiektów i urządzeń budownictwa telekomunikacyjnego,
-  wykonywanie ekspertyz i opinii stanu technicznego budowli oraz sieci, systemów i instalacji telekomunikacyjnych, w tym: w zakresie wymagań kompatybilności elektromagnetycznej PEM, w zakresie IMEI  tj. szkodliwych zakłóceń EM w technologiach GSM, LTE, 5G,
-  wymagania, dokumentacja i badania dotyczące wprowadzania na rynek UE szerokiej gamy produktów i instalacji (elektrycznych, elektronicznych, telekomunikacyjnych itp.) - normy, wymagania, oznakowanie CE, Deklaracja zgodności - zgodnie z dyrektywami EMC, RED, LVD, ErP, itp.,
-   doradztwo przedsiębiorcom telekomunikacyjnym w zakresie organizacji i prowadzenia budowy infrastruktury telekomunikacyjnej, zgodnie z  obowiązującymi przepisami prawa i aktualnymi wymaganiami techniczno-eksploatacyjnymi,
-   przeprowadzanie przeglądów technicznych budowli oraz sieci i systemów telekomunikacyjnych, a także szkolenia i podnoszenia kwalifikacji zawodowych w ww. zakresie,
-   wycena sieci i zasobów przedsiębiorstw telekomunikacyjnych,
-   prowadzenie doradztwa w zakresie określania wymagań i standardów kwalifikacji zawodowych w branży telekomunikacyjnej (- przygotowywanie opisów kwalifikacji rynkowych w celu włączenia ich do Zintegrowanego Systemu Kwalifikacji (ZSK), określanie i opis kompetencji zawodowych oraz wymagań na stanowiskach pracy dla celów rekrutacji nowych pracowników prowadzonych przez komórki HR przedsiębiorstw telekomunikacyjnych).       
   Prowadzimy także szkolenia i warsztaty nt. aktualnie obowiązujących przepisów i ich stosowania w budownictwie i telekomunikacji, w zakresie infrastruktury, usług i wyrobów, w tym wykorzystujących współfinansowanie UE. Na kursach omawiamy wykładnie praktyczne i interpretacje tych przepisów w aktualnym orzecznictwie administracyjnym. Bloki tematyczne szkoleń dotyczą m.in.:
-  zasad i przepisów budownictwa ogólnego i telekomunikacyjnego w zakresie projektów, budowy, eksploatacji i utrzymania obiektów telekomunikacyjnych, w tym prowadzenia i zarządzania całym procesem inwestycyjnym budowy infrastruktury telekomunikacyjnej, obejmującym: projektowanie i budowę, dostęp do infrastruktury technicznej operatorów w celu współkorzystania, uzyskiwanie prawa drogi i dysponowania nieruchomościami na cele budowlane, a także zarządzanie telekomunikacyjnymi obiektami budowlanymi,
-   wymagań uzyskania i wykonywania samodzielnych funkcji na budowie: projektanta, kierownika budowy, inspektora nadzoru inwestorskiego w telekomunikacji,
-   zasad BHP przy budowie obiektów telekomunikacyjnych,
-   ochrony i bezpieczeństwa danych, w tym w zakresie celowych zakłóceń elektromagnetycznych (IEMI), 
-   wymagań na wyroby budowlane oraz urządzenia telekomunikacyjne i sprzęt elektryczno-elektroniczny stosowany w obiektach telekomunikacyjnych (certyfikaty, deklaracje zgodności, aprobaty i badania laboratoryjne),
-   wymagań na aparaturę, instalacje w zakresie spełniania przepisów  i norm o kompatybilności elektromagnetycznej PEM,
-   wymagań technicznych, dokumentacji, pomiarów i testów sieci szerokopasmowej, badań jakości usług QoS, QoE w technologii GSM, LTE, 5G.
    Prowadzone przez nas szkolenia i warsztaty mają na celu właściwe przygotowanie jego uczestników (firm wykonawczych, dostawców usług, przedsiębiorców i operatorów telekomunikacyjnych oraz ich pracowników) do wykonywania praktycznej działalności na krajowym i europejskim rynku telekomunikacyjnym,  a szczególnie w kontekście dostosowania rynku usług, wyrobów i budowy infrastruktury telekomunikacyjnej do wzrastającej konkurencji na rynku UE.
    Tematyka szkoleń i warsztatów obejmuje zasadnicze cele działalności telekomunikacyjnej operatora/inwestora, a ich interaktywna forma umożliwia praktyczne przyswajanie  przedmiotowych zasad i prawidłowe stosowanie przepisów  prawa.
     Szkolenia i warsztaty prowadzone są przez wysokiej klasy specjalistów i ekspertów zarówno z wiedzą z zakresu prawa budowlanego i telekomunikacyjnego, jak i stosowania przepisów tego prawa w bieżących działaniach administracji (regulatora rynku telekomunikacyjnego, sądów administracyjnych, samorządów, organów architektoniczno-budowlanych, itp.).
      Istnieje możliwość dostosowania zakresu i tematyki szkolenia do indywidualnych potrzeb zamawiającego szkolenie.
      Efektem prowadzonej przez nas działalności, są również uwagi i wnioski na temat istotnych problemów stosowania prawa w codziennej praktyce budowy infrastruktury telekomunikacyjnej. Przekazywane są one zarówno do innych podmiotów środowiska telekomunikacyjnego – stowarzyszeń i izb branżowych, jak również urzędów administracji państwowej i samorządowej, zajmujących się projektami legislacyjnymi prawa polskiego, harmonizującymi prawo UE na gruncie krajowym, w zakresie działalności budowlanej i telekomunikacyjnej.